386 EXCURSUS

4⁰ quod ex jure gentium , hoc est, communi omnium ho-
minum, ei causas judicare liceret, ‘praetor vero urbanus jus
civile, id est, proprium civibus romanis, semper applicare
deberet: ceteroquin par erat utriusque potesta-13 adeo ut
praetor peregrinus rescindere, et abolere aliquando posset,
quod urbanus constituerat. Exempla suggerunt, Cic. lib. 1
in Verr. cap. 46. Caesar, de Bello Civ. lib. 111 , αρ’. 20.

Remansit duorum proetorum numerus quamdiu in Italia
imperium populi romani se continuit. Verum Sicilia atque
Sardinia in provinciarum formam redactis anno 526, prae·
torum numerus ampliatus est, ut essent quatuor. Liv. Epit.
ao· Causam cur duplicaretur hanc subjicit Pomponius , de
Orig.juris', ut nenipe essent qui in captas nuper Sardiniam
et Siciliam insulas rectores quotannis mitterentur. Crescente
provintiarum numero, et latius patescente imperio , creati
sunt sex praetores anno 556 (Liv. XXXII, cap. 27): ut sub-
acta Hispania , et in duas provincias distributa, citeriorem

· nimirum et ulteriorem , duos etiam praetores haberet.

L. Sulla dictator factus anno 6‘72, duobus adjectis, instituit
ut octo praetores quotannis crearentur. Victor praelio Phar-
salico Caesar decem creari voluit3 ἱ deinde quatuordecim3
postea sexdecim. Caesare occiso ad Veterem octonarium nu-
merum praetores rediere. Pigh. ibid.

Initio, praetorium munus annuo spatio continebatur. At
circa annum Urbis 609, in annum sequentem prorogari-
coepit, duabus de causis, 1⁰ Africa, Achaia, et Asia nuper
subactis, provinciae plures quam antea , fuerunt regendae3
2⁰ criminibus ex divitiis et otio inter cives quam maxime
in dies invalescentibus, publica de iis , et assidua judicia
instituere, et tribunalia in Urbe plura erigere necessarium
fuit. Quapropter institutum est ut sex praetores omnes in-
tegro sui magistratus anno deinceps in Urbe juris dicendi
causa manerent: e quibus duo urbanam et peregrinam ju-
risdictionem de more obirent, et causas civiles cognoscerent3
reliqui quatuor publicas criminum capitalium quaestiones

