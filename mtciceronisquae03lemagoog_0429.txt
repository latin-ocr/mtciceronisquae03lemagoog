DE PRAETORE URBANO. 389

pugnasset haec cum aequitate. Hanc cum legibus antiquis in
concordiam adducere, munus erat proetorum ‚ et hoc est
praetoris edictum Ciceroni toties memoratum in Verrinis ,
et alibi.

Ex eo more, ‘veluti aequitatis totius origine , omnia ea
fluxerunt edicta quorum interpretatione utuntur hodie
jurisconsulti. Ne vero quis existimet scripta illa fuisse pro
libidine praetoris 3 in eis constituendis observabantur ea
praecipue quae more majorum constituta essent, id est, ex
legibus romanis, et ex superiorum praetorum edictis3 unde
translatitia appellabantur. Itaque Verres ‚ cui pro lege fuit
libido ‚ eam ob causam a Cicerone perstringitur non semel,
quod multa edixisset, quae nemo superiorum praetorum
edixerat.

Pro Verre tamen contra Ciceronis accusationem pugnat
Hotomannus, Observ. lib. 1, cap. 1 et 2 , atque istum pur-
gare velle', sed frustra, videtur.

Edictum praetoris perpetuum appellabatur, quia toto

anno praeturae perpetua erat regula a qua recedere in jure
dicendo praetori non licebat, ex senatusconsulto anni 585.

Neque eo minus tamen edicta sua mutaverunt praetores,
atque deinceps eo anno, quo magistratum gesserunt, jus
aliud , quam quod polliciti erant, dixerunt3 quo nornine
Verrem Cicero passim exagitat ‚ uti v. gr. lib. I , cap. 46, et
pass. Quam ob causam ‚C. Cornelius tribunus plebis anno
686 legem, etsi nemo aperte repugnaret, multis tamen
invitis , tulit, ut praetores ex edictis suis perpetuis jus
dicerent. Quae res tum gratiam ambitiosis praetoribus , qui
varie jus dicere assueverant , sustulit. Ascon. p. 123 ‚ et Liv.
Suppl. XCIX, 44, tom.X, pag. 380 nostrae editionis.
Edictum praetoris in eum annum tantum valebat, quo
praetor erat is ‚ qui illud proposuerat. Hinc appellatur a
Cicerone «lex annua», lib. I in Verr. cap. 42 ε at praetoris
ipsius tribunal aram legum magnifico titulo idem appellat,

lib. 11, cap. 3.

