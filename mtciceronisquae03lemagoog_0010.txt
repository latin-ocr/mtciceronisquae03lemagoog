x PRAEFATIO

eloquentia , quae novam eis vim addebat, tamen
rudes nos et alienigenae intelligimus ‚ et veluti
torrentis fluvii impetu ultro volentesque rapimur.

Age enim, si in hujus tantum voluminis fini-
bus nos contineamus, quis 'umquam verius ora-
tor, id est, <c vir bonus ac fortis dicendi peritus »
exstitit, quam qui in civili causa , in illo virium
suarum tentamentO, circumscriptos sibi terminos
egreditur, ut victarum partium proditores ac
transfugas ante ipsa vincentium ora, debita affi-
ciat ignominia? Quo autem sensu permovemur,
quum in Roscii Amerini causa , inter servientium
silentia ac metum, in illo scelerum omnium aestu
ac furore , adolescentis hominis liberam vocem
audimus, qui non minore ingenio quam animo
Sullana odia in se vocare, rei causam a sua sepa-
rare non dubitat, et Reipublicae nomine, miseram
temporum conditionem , sicariorum audaciam li-
berrima indignatione conqueritur? In ea certe
oratione, maximus apparet Cicero; et jam virum
illum agnosciS, qui in Catilinae ruinam ac patriae
crescit salutem.

Neque sane in minimis illud Ciceroni fuit ,
quum eum Siculi rogaturi adierunt, ut suam
ipsorum causam adversus scelus ac libidinem
summa potentia subnixam defenderet. Tanta sane
populi totius fide dignum se praestitit; et post-
quam Caecilium quemdam, aVerris patronis ap-
positum contemptu, ridiculo, atque odio perfudit,
et omnes rei insidias ac artes ‘diligentia ac virtute

