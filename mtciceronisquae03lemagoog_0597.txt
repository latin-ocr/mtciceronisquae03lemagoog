 

 

DE VECTIGALIBUS REIP. etc. 557

summos reipublicae casus servabatur. Liv. XXVII, 10. Et
quoniam , ut Raevard. observat de Auctor. prudent. cap. 7,
duplex erat manumissio , altera justa , quae vindicta , testa-
mento, censu; altera latina, quae vel inter amicos, vel
convivii adhibitione ‚ vel per epistolam fiebat , a vigesimo
vectigali immunes erant servi , qui justam , seu perfectam ,
i. e. jus romanae civitatis non consequebantur. Quid enim
solverent ii, qui quotidie a dominis in servitutem revocari
poterant? Non etiam exigebatur istud ab iis servis qui a
'peregrino manumittebantur.

Huic vectigali colligendo praeficiebantur publicani vice-
simarii , qui ex servi manumissi aestimatione partem suam
sibi auferebant. Illam aestimationem definire non ita prom-
ptum est. Variasse , pro servi manumissi pretio, non est
quod dubitetur. ’

Hactenus maxima populi romani vectigalia quam potui·
mus breviter et accurate recensuimus. Supersunt minuta
quaedam verbo declaranda.

Primum occurrit illud, quod pro aqua pendebatur.

Aquas-ductus publici Romae constituti sunt an. U. C. 441.
Eo anno, quo Appius Claudius censor viam ab Urbe Capuam
usque munivit, ab eo dictam Appiam3 idem aquam ab eo·-
dem dictam Claudiam primus induxit ‚ quum antea Romani
aquis Tiberinis tantum , aut fontibus puteisve contenti fuis-
sent. Vetitum autem primo fuit privatis aquae publicae par—
tem aliquam decerpere. Front. de aquaeduct. 11, p. 247.

At sensim jus aquae publicae vel ruri in agros privatos
deducendae ‚ vel Romae in domos privatas derivandae , dato

 

certo vectigali, permissum est a censoribus, aut, quum cen·⁴ ·

sores in republica non essent, ab aedilibus. Hoc appellabatur
= vectigal ex aquaeductibus3 sive hortorum ‚ eo quod iis irri-
gandis aqua deduceretur; sive formae, sic enim appellabantur
canales, per quos aqua ex publico in privatorum agros de-
rivabatur. Meminit hujus vectigalis Polyb. lib. VI.
Proximum huic vectigali est illud, quod pro cloacis solve-

 

