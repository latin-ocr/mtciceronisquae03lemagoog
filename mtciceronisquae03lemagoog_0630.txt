590 ' APPENDIX

tur, curaverit3 qui tabulam aeneam , leges formamque agro·
rum, aut quid aliud continentem , refixerit, vel quid inde
immutaverit3 qui quid in tabulis publicis deleverit, aut
induxerit3 qui pecuniam publicam delegatam in usum ali-
quem retinuerit, neque in eam rem consumpserit». Impe-
rator, qui pecuniam ex praeda captam penes se privatim
retinuisset , eamque nec in triumpho tulisset , nec in aera—
rium retulisset ‚ eadem lege peculatus tenebatur.

Peculatus igitur poena capitalis non fuit, nec a prima ori-
gine, 'nee deinceps, quum in aerarii depeculatores constituta
est3 ea pecuniaria tantum fuit3 quod Livius quoque sigui·
ficat lib. XXXVIII, ubi damnato de peculatu L. Scipione
Asiatico, Africani majoris fratre, litis oestimatae, et carceris»,
nisi solveret, mentio fit: aquae vero et ignis interdictio nulla
nominatur. Haec ratio fuit judicii de peculatu usque ad le-
gem Iuliam ς damnatis vel solvendum erat quanti lis esset
oestimata ‚ aut praedes dandi, vel in vinculis, quoad solve·
rent, miserrime vivendum.

Diserte haec omnia in L. ScipionisAsiatici judicio, de quo
proxime dictum est , Livius significat his verbis : et Iudiciis
a praetore perfectis, Hostilius et Furius damnati praedes eodem
die quaestoribus urbanis dederunt. Scipio quum contenderet
omnem ‚ quam accepisset, pecuniam in aerario esse , nec se
quidquam publici habere, in vincula duci coeptus est. In bona
L. Scipionis possessum publice quaestores praetor misit ι.

Quod si reus , judicio non exspectato, in exsilium volun-
tarium abiisset3 tum accusationem quidem is , qui coeperat,

“ persequebatur3 reum tamen absentem non alia, quam pe-
cuniaria poena populus condemnabat ε eamque pecuniam
solvere , si rediret, damnatus cogebatur3 aut, si solvendo
non esset, in carcerem ire. .

Postea irrogata est alia lege deportatio , abrogata inter-
dictionis poena. Deportati vero, sicut omnia pristina jura, ’
ita et bona amittebant omnia3 denique ultimum supplicium
in hoc scelus est constitutum.

