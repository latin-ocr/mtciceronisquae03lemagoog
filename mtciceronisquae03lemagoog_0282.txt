242 ARGUMENTUM.

Principio gratulatur judicibus orator de accusatione, qua
conceptam per annos decem infamiam judiciorum licet illis
eluere3 ad invidiam enim ordinis senatorii (penes quem tum
judicia erant) maxime pertinere, ne reus omnium jam opinione
damnatus absolvatur, ι. Verrem enim omnem spem salutis in
spe vel eludendi vel corrumpendi judicii ponere, a , 3. Etsi vita
ejus tot vitiis flagitiisque convicta sit. ut nemo eum aliqua ex
parte defendere possit, 4 , 5.

Tum narrantur ea , quae Verres machinatus sit atque etiam
nunc moliatur, ut hujus praetoris horumque judicum severitatem
effugiat, et ut res ita ducatur, ut anno proximo apud Μ. Me-
tellum praetorem sibi faventem causa dicatur, 6-10. Cui rationi
satis astutae ut occurrat, Hortensio denuntiat, se consilium ce-
pisse necessarium , ut perpetuam orationem in alia tempora
reservet, nunc autem Verrem tabulis, testibus, privatis publi-
cisque literis auctoritatibusque accuset. Hortensii rationem esse,
ut secundum binos ludos sibi respondere incipiat, suam, ut
reum ante primos ludos comperendinet, h. e. eum in diem
perendinum adesse jubeat, ad causam iterum dicendam, 11.
Omnino autem sibi propositum esse, anno proximo , quo aedilis
futurus erat, iis hominibus resistere , quorum improbitate et
audacia senatorius ordo prematur et urgeatur infamia judicio·
rum, ια, ι3. Tantum abesse, ut in hoc ipso judicio aliquid
committi patiatur, quod malam hominum existimationem de se·
natorum judiciis, praesertim ubi de pecuniis repetundis agatur,
confirmare possit, 14. Postremo judices ad severitatem excitat,
in primis praetorem Μ’. Acilium Glabrionem rogat, ut in hoc
judicio causam severitatis , integritatis , fidei, religionis, causam
denique senatus suscipiat , 15-17. Iterumque denuntiat se
prima actione hoc acturum, ut omissa perpetua oratione, bre-
viter explicatis criminibus, singula statim interrogando, argu-
mentis atque oratione firmet, ad eaque testes accommo-
det, 18. ,

Habita est haec oratio in foro ad aedem Castoris, eodem anno
quo superior, Μ’. Glabrione praetore, cui sorte obtigerat quae-
stio de repetundis , et lectissimis ex senatu judicibus. Senator
autem ex hnc anno erat Cicero, quippe quem censores Gellius
et Lentulus, qui tum erant , in senatum legerant. agi autem

